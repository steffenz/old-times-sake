{"date":"2022-01-26T21:27:41Z","stories":[{"title":"Rekordmange fortsatte på videregående","description":"Aldri før har så mange fortsatt på videregående skole som i 2020 og 2021, opplyser Kunnskapsdepartementet.\r\nTallene er hentet fra Utdanningsdirektoratet og gjelder både på studieforberedende og yrkesfaglige utdanningsprogrammer, og for begge kjønn.\r\nFra 2019 til 2020 var det en relativt stor øking i progresjonen, på 1,6 prosentpoeng. Ifølge direktoratet skyldes det sannsynligvis høyere standpunktkarakterer, og at avlyst eksamen gjorde at flere besto. (NTB)","pubDate":"Wed, 26 Jan 2022 21:27:41 GMT","link":"https://www.nrk.no/nyheter/rekordmange-fortsatte-pa-videregaende-1.15829164"},{"title":"Utsatt for vold på Skullerud","description":"Flere politipatruljer er på Skullerud i Oslo etter at en person skal ha blitt utsatt for vold. Politiet opplyser at personen trolig er stukket med kniv.\r\nHendelsen skal ha skjedd ved vaksinesenteret på Skullerud.\r\nEn person ble først kjørt til legevakt med ambulanse, men ble deretter sendt videre til sykehus.\r\nPersonen som er sendt til sykehus er alvorlig, men ikke kritisk skadd, forteller operasjonsleder Gjermund Stokkli til Avisa Oslo.\r\nDet søkes etter en eller flere gjerningspersoner, skriver politiet i Oslo på Twitter.","pubDate":"Wed, 26 Jan 2022 20:31:21 GMT","link":"https://www.nrk.no/nyheter/utsatt-for-vold-pa-skullerud-1.15829114"},{"title":"Forlenger våpenhvilen i Øst-Ukraina","description":"Et møte mellom representanter for Russland, Ukraina, Tyskland og Frankrike har funnet sted i Paris onsdag, melder Reuters.\r\nMøtet, som ble varslet om på tirsdag, skal ha vart i over åtte timer.\r\nUtsendingene sier ifølge nyhetsbyrået at de har kommet til enighet om at våpenhvilen øst i Ukraina må fortsette.\r\nDe skal også ha blitt enige om en ny runde med samtaler i Berlin om to uker.","pubDate":"Wed, 26 Jan 2022 20:05:51 GMT","link":"https://www.nrk.no/nyheter/forlenger-vapenhvilen-i-ost-ukraina-1.15829107"},{"title":"Prins Andrew krever juryrettsak","description":"Prins Andrew krever at rettssaken i overgrepssøksmålet mot ham går foran en jury, melder Sky News.\r\nHans advokater har onsdag levert flere rettsdokumenter til en domstol i New York. I dokumentene står det at han nekter for alle anklager mot ham og at han krever en juryrettssak, skriver avisen.","pubDate":"Wed, 26 Jan 2022 19:50:54 GMT","link":"https://www.nrk.no/nyheter/prins-andrew-krever-juryrettsak-1.15829062"},{"title":"USAs sentralbank varsler renteheving","description":"USAs sentralbank Federal Reserve melder at de holder styringsrenten på null, men varsler at en økning snart vil komme.\r\n– Med en inflasjon på godt over 2 prosent og et sterkt arbeidsmarked, venter vi at det snart vil være hensiktsmessig å heve styringsrenten, melder bankens markedskomité i en uttalelse.","pubDate":"Wed, 26 Jan 2022 19:11:30 GMT","link":"https://www.nrk.no/nyheter/usas-sentralbank-varsler-renteheving-1.15829044"},{"title":"Stoltenberg ber Russland deeskalere","description":"Natos generalsekretær Jens Stoltenberg sier at forsvarsalliansen onsdag leverte sitt skriftlige svar til Russlands sikkerhetskrav.\r\n– Vi ber Russland nok en gang om å deeskalere situasjonen, sier Stoltenberg på en pressekonferanse i Brussel onsdag kveld.\r\nNato mener dialog er viktig, men det at Russland har kuttet diplomatiske bånd med Nato gjør samtaler vanskelig. Stoltenberg sier Nato er forberedt på å lytte til Russiske bekymringer.","pubDate":"Wed, 26 Jan 2022 18:51:47 GMT","link":"https://www.nrk.no/nyheter/stoltenberg-ber-russland-deeskalere-1.15829027"},{"title":"Nye jakttider fra april","description":"De fleste av dagens jakttider videreføres de neste seks årene, opplyser Miljødirektoratet. Jakt på rødvingetrost og heilo stanses og reglene for noen arter av sjøfugl justeres.\r\nMiljødirektoratet har nå fastsatt forskrift om jakt- og fangsttider samt sanking av egg og dun som skal gjelde for jaktsesongene fra og med 1. april 2022 til og med 31. mars 2028.","pubDate":"Wed, 26 Jan 2022 18:27:06 GMT","link":"https://www.nrk.no/nyheter/nye-jakttider-fra-april-1.15828968"},{"title":"«Daddelvedtak» i Oslo bystyre","description":"Et flertall i Oslo bystyre vedtok onsdag at byrådet har opptrådt kritikkverdig overfor Kirkens Bymisjon i en sak om sykehjemsanbud.\r\nKirkens Bymisjon ble utestengt fra en konkurranse om å drive 800 nye, ideelle sykehjemsplasser, og opposisjonen mener dette skyldes en feil i anbudsprosessen.\r\nAlle partier unntatt byrådspartiene Ap, MDG og SV sto bak det som blir betegnet som et såkalt daddelvedtak. Dette er den sterkeste formen for kritikk bystyret eller Stortinget kan rette mot en byråd eller statsråd uten å fremme mistillit.","pubDate":"Wed, 26 Jan 2022 18:26:16 GMT","link":"https://www.nrk.no/osloogviken/_daddelvedtak_-i-oslo-bystyre-1.15828994"},{"title":"Blinken: Vil snakke med Lavrov snart","description":"USAs utenriksminister Antony Blinken sier etter å ha lagt fram USAs svar på Russlands krav at han vil snakke med sin russiske motpart snarlig.\r\nHan sier dokumentet de har sendt Russland ikke vil bli offentliggjort, men gjør det klart at flere av de russiske toppkravene ikke vil bli innfridd.\r\nBlant annet har USA gjort det klart at Ukraina må kunne stå fritt til å velge sine egne allierte.\r\nSamtidig sier Blinken at USA har lagt fram en «seriøs diplomatisk vei» for Russland ut av konflikten.\r\n(NTB)","pubDate":"Wed, 26 Jan 2022 18:03:55 GMT","link":"https://www.nrk.no/nyheter/blinken_-vil-snakke-med-lavrov-snart-1.15828935"},{"title":"Danmark fjerner alle restriksjoner","description":"Fra og med tirsdag blir det ingen koronarestriksjoner igjen å se i Danmark.\r\nDen danske regjeringen har besluttet å fjerne alle landets koronarestriksjoner, opplyste en smilende statsminister Mette Frederiksen på en pressekonferanse.\r\n– Om få dager vil Danmark igjen være åpent, sa hun.\r\nSamtidig skal koronaviruset ikke lenger bli regnet som en samfunnskritisk sykdom.\r\n(NTB)","pubDate":"Wed, 26 Jan 2022 17:35:21 GMT","link":"https://www.nrk.no/nyheter/danmark-fjerner-alle-restriksjoner-1.15828932"},{"title":"Guterres til NRK: Samtalene har vært viktige","description":"– Jeg tror at samtalene i Oslo har vært svært viktige. Å få Taliban til å snakke med diasporaen inne i Afghanistan og få dem til å lytte til det de er redde og nervøse for er svært viktig.\r\nDet sier FNs generalsekretær Antonio Guterres til NRK.\r\nGuterres' kommentar kommet etter at statsminister Jonas Gahr Støre onsdag ledet et møte om Afghanistan i FNs sikkerhetsråd.\r\nI en uttalelse til møtet tydeliggjorde Støre at at Oslo-besøket ikke ga anerkjennelse til Taliban-regimet, men at det ga en mulighet til samtale, utveksling og til å formulere klare forventninger til veien framover.","pubDate":"Wed, 26 Jan 2022 17:34:37 GMT","link":"https://www.nrk.no/nyheter/guterres-til-nrk_-samtalene-har-vaert-viktige-1.15828919"},{"title":"OUS opphever besøksforbud","description":"Oslo universitetssykehus (OUS) opphever besøksforbudet fra torsdag 27. januar klokken 12. Det melder sykehuset på sine nettsider.","pubDate":"Wed, 26 Jan 2022 17:27:38 GMT","link":"https://www.nrk.no/nyheter/ous-opphever-besoksforbud-1.15828915"},{"title":"BT: Ove Thue er død","description":"Musiker Ove Thue er død, melder Bergens Tidene. Det bekrefter barndomsvenn Tom Harry Halvorsen overfor avisen.\r\nSangeren og komponisten ble 70 år gammel.","pubDate":"Wed, 26 Jan 2022 17:20:07 GMT","link":"https://www.nrk.no/nyheter/bt_-ove-thue-er-dod-1.15828902"},{"title":"Utskiftning i amerikansk høyesterett","description":"Den liberale høyesterettsdommeren Stephen Breyer (83) varsler at han vil gå av ved slutten av den nåværende perioden, som i år er i juni. Det melder NBC News og CNN onsdag.\r\nDermed får president Joe Biden mulighet til å nominere en ny dommer til setet.\r\nBiden lovte under valgkampen at han skulle nominere en svart kvinne hvis han fikk sjansen.","pubDate":"Wed, 26 Jan 2022 17:09:47 GMT","link":"https://www.nrk.no/nyheter/utskiftning-i-amerikansk-hoyesterett-1.15828891"},{"title":"Kjerkol: Alle kan forvente seg lettelser","description":"– Vi har sagt at i starten på neste uke vil vi gjøre en vurdering på den samlede tiltakspakken. Vi ser at vi tåler mer smitte nå. Så alle kan forberede seg på det, sier helse- og omsorgsminister Ingvild Kjerkol til TV 2.\r\nHun bekrefter overfor kanalen at regjeringen planlegger betydelige lettelser i smitteverntiltakene neste uke.","pubDate":"Wed, 26 Jan 2022 16:58:03 GMT","link":"https://www.nrk.no/nyheter/kjerkol_-alle-kan-forvente-seg-lettelser-1.15828890"},{"title":"Guterres: Sanksjoner må fjernes","description":"De økonomiske sanksjonene som hindrer nødvendig hjelp til afghanerne, må fjernes, ber FNs generalsekretær Antonio Guterres.\r\nHan kom med oppfordringen onsdag da han talte ved åpningen av et møte om Afghanistan i FNs sikkerhetsråd, som ble ledet av statsminister Jonas Gahr Støre (Ap).\r\n– Vi må oppheve regler som begrenser ikke bare Afghanistans økonomi, men også våre livreddende operasjoner, sa Guterres.\r\n(NTB)","pubDate":"Wed, 26 Jan 2022 16:57:15 GMT","link":"https://www.nrk.no/nyheter/guterres_-sanksjoner-ma-fjernes-1.15828884"},{"title":"Går mot oppløsning av Viken","description":"Det er uenighet internt i Viken Ap om fylket Viken skal oppløses eller bestå. Det avgjørende fellesmøtet i Viken Ap skal holdes 5. februar.\r\nEtter en rundspørring NRK har gjort tyder det på at det blir flertall for oppløsning av storfylket.","pubDate":"Wed, 26 Jan 2022 16:52:12 GMT","link":"https://www.nrk.no/nyheter/gar-mot-opplosning-av-viken-1.15828881"},{"title":"USA gir svar til Russland","description":"Den amerikanske ambassadøren John Sullivan har levert Washingtons svar til Russlands sikkerhetskrav.\r\nDet opplyser Russlands utenriksdepartement ifølge nyhetsbyrået Reuters.\r\nIfølge Reuters vil USAs utenriksminister Antony Blinken holde en pressekonferanse klokken 18.00 norsk tid.","pubDate":"Wed, 26 Jan 2022 16:48:02 GMT","link":"https://www.nrk.no/nyheter/usa-gir-svar-til-russland-1.15828860"},{"title":"Planlegger lettelser","description":"Regjeringen planlegger betydelige lettelser i smitteverntiltakene neste uke, etter det NTB kjenner til.\r\nEtter det NTB forstår, venter regjeringen nå på de siste faglige innspillene fra Helsedirektoratet, Folkehelseinstituttet (FHI) og ekspertgruppen som ledes av økonomiprofessor Steinar Holden.\r\nEn beslutning vil så bli tatt i regjering neste uke.\r\nDet tas forbehold om at det faglige grunnlaget må vurderes grundig. Men etter at FHI la fram sin nye risikovurdering onsdag, regnes det som overveiende sannsynlig at det vil være rom for større lettelser i smittevernrestriksjonene, får NTB opplyst.\r\n(NTB)","pubDate":"Wed, 26 Jan 2022 16:36:08 GMT","link":"https://www.nrk.no/nyheter/planlegger-lettelser-1.15828847"},{"title":"Mener det er på tide å åpne samfunnet","description":"Oslos byrådsleder, Raymond Johansen, mener Norge skal gå samme vei som Danmark og ikke definere covid-19 som en samfunnskritisk sykdom, skriver VG. \r\nHan mener det er på tide å åpne opp samfunnet. \r\n– Nå er det på tide å våge å ta livene våre tilbake, sier Johansen til VG. \r\nHan forventer at regjeringen nå vurderer å åpne opp samfunnet igjen.","pubDate":"Wed, 26 Jan 2022 16:23:19 GMT","link":"https://www.nrk.no/osloogviken/mener-det-er-pa-tide-a-apne-samfunnet-1.15828693"}]}